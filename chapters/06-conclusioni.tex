\chapter{Conclusioni}
\label{cap:conclusioni}

% ================================================================= %
\section{Discussione}
In questa tesi è stato innanzitutto condotto uno studio accurato sulla piattaforma OpenVLC, sulle sue componenti e sul suo funzionamento, esponendo nel capitolo \ref{cap:analisi} tutti i dettagli \textit{hardware} e \textit{software} riguardanti questo \textit{framework}. Includendo \textit{testbed}, problematiche riscontrate e come risolverle, in modo tale che il progetto qui discusso sia facilmente riproducibile.\\
Sono state poi introdotte le principali vulnerabilità di OpenVLC e, per ognuna, delle possibili contromisure adatte a mitigarla.

Successivamente, nel capitolo \ref{cap:progettazione}, è stato presentato l'obbiettivo principale di questo progetto, ovvero un modulo di autenticazione dei messaggi a livello fisico per OpenVLC. È stato spiegato dettagliatamente il funzionamento del meccanismo della \gls{otp} implementato e motivate le scelte di \textit{design} e progettazione.

Sono infine stati condotti numerosi test, riportati nel capitolo \ref{cap:test}, al fine di testare il sistema in diverse condizioni di distanza, inclinazione, luce ambientale e con e senza l'utilizzo del modulo.\\
I test sul modulo hanno dimostrato che esso non introduce una differenza statisticamente significativa sulle prestazioni del sistema. Dai test in ambiente luminoso risulta infatti una \textit{datagram loss} del 1\% non utilizzando il modulo e dello 0.94\% utilizzandolo. La \textit{datagram loss} si azzera in ambiente buio e sale invece al 6.2\% in ambiente luminoso con disturbo luminoso indotto. Il che dimostra quanto la \gls{vlc} sia sensibile all'ambiente in cui viene utilizzata.\\
Sono stati riportati in seguito diversi test sul \textit{framework} OpenVLC originale. Tali test avevano come obbiettivo l'osservazione di quanto si degrada la qualità della comunicazione in funzione di distanza ed inclinazione. Tutti hanno mostrato, come ipotizzato, un progressivo peggioramento dell'affidabilità della trasmissione all'aumentare di tali variabili; passando, ad esempio, da un \gls{ber} dell'1.25\% ad una distanza di 50 centimetri ad un \gls{ber} del 66.01\% ad una distanza di 200 centimetri. Nonostante tale degradazione, degne di nota sono le prestazioni del sistema a 45 e 60 gradi, le quali dimostrano che la luce visibile non è totalmente unidirezionale, e di conseguenza può essere intercettata anche ad alte angolazioni.

In conclusione, il modulo sviluppato, in fase di test, ha dimostrato di poter garantire maggior sicurezza alle comunicazioni \gls{vlc} non introducendo differenze significative nelle prestazioni della trasmissione.\\

\section{Raggiungimento degli obiettivi}
L'obiettivo primario di questo progetto era progettare e implementare un modulo di autenticazione a livello fisico per la piattaforma OpenVLC, in grado di prevenire attacchi di replay e packet injection nei primi stadi della comunicazione. Come definito nel piano di lavoro, gli obiettivi obbligatori erano:
\begin{itemize}
  \item[O01] Configurare le schede BeagleBone Black per consentire la comunicazione tramite luce visibile;
  \item[O02] Studiare lo standard \gls{ieee} 802.15.7 per comprendere i requisiti tecnici e le specifiche;
  \item[O03] Progettare e implementare il modulo di autenticazione sulla piattaforma OpenVLC;
  \item[O04] Testare e validare il modulo sviluppato in ambiente buio;
  \item[O05] Documentare dettagliatamente il lavoro svolto e i risultati ottenuti.
\end{itemize}
Tutti questi punti sono stati soddisfatti: le schede sono state configurate con Debian 8 e driver OpenVLC\_VL\_IR nella versione 1.3, si è approfondito lo standard \gls{ieee} 802.15.7, e il modulo \texttt{PhyAuthP2P} è stato integrato nel driver OpenVLC e testato in diverse condizioni, confermando che l'introduzione del meccanismo di autenticazione permette di scartare pacchetti illegittimi non degradando le prestazioni.

L'obiettivo desiderabile D01 (Testare e validare il modulo sviluppato in ambiente con luce ambiente) è stato esplorato: i test non hanno evidenziato alcuna differenza rispetto al \textit{framework} OpenVLC originale.

L'obbiettivo facoltativo F02 (Testare il sistema in condizioni più rumorose (con disturbo indotto)) è stato soddisfatto.
L'obbiettivo facoltativo F01 (Effettuare il \textit{fine tuning} delle resistenze per ottimizzare la ricezione del segnale) non è stato esplorato.

\section{Conoscenze acquisite}
Nel corso di questo progetto ho avuto l'opportunità di approfondire competenze in:
\begin{itemize}
  \item Visible Light Communication e piattaforma OpenVLC, incluso l'uso di \textit{hardware} e PRU su BeagleBone Black;
  \item Standard IEEE\,802.15.7, con focus su modulazione e codifica dei segnali;
  \item Sicurezza a livello fisico e crittografia, mediante studio di \textit{framework} esistenti e l'implementazione di un meccanismo di generazione di \gls{otp};
  \item Progettazione \textit{software} in C e Linux \textit{kernel-space};
  \item Metodologie di test e validazione, calcolo di metriche di valutazione del sistema \gls{vlc} e analisi di tali metriche.
\end{itemize}
Queste competenze rappresentano sia un ampliamento delle conoscenze teoriche sia uno sviluppo di abilità pratiche.

\section{Valutazione personale e sviluppi futuri}
L'esperienza di stage e tesi è stata altamente formativa. Le principali difficoltà incontrate sono state la configurazione iniziale dei cape OpenVLC e la gestione del sistema operativo Debian “jessie” in quanto obsoleto.

La soddisfazione maggiore deriva dall'aver realizzato un prototipo funzionante, con impatto minimo sulle prestazioni e potenziale estendibilità. Come possibili sviluppi futuri di questo progetto si segnalano:
\begin{itemize}
  \item Integrazione di un \textit{Message Integrity Code} per contrastare attacchi \gls{mitm};
  \item Valutazione di codici di correzione più potenti per ambienti ad alto rumore luminoso;
  \item Cifratura dei dati al fine di introdurre confidenzialità;
  \item Estensione del modulo a comunicazioni \textit{multipoint}.
\end{itemize}